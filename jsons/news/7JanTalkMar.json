	{
		"title" : "सावित्रीबाई फुलेंचे स्वप्न आणि समाज परिवर्तनाची दिशा",
		"date" : "December 4, 2016",
		"type" : "event",
		"link" : "news/7JanTalkMar",
		"eventDateTime" : "January 7, 2017 18:30:00",
		"duration" : 2,
		"venue" : "एस. एम. जोशी सोशलिस्ट फाऊंडेशनचे सभागृह, पत्रकार भवनाशेजारी, गांजवे चौकाजवळ, नवी पेठ, पुणे",
		"subtitle" : "क्रांतिज्योती सावित्रीबाई फुले जयंतीनिमित्त अभिव्यक्ती (लोकायतची महिला आघाडी) आयोजित व्याख्यान", 
		"img" : "img/event/7jan.jpg",
		"content" : [ 
						"नववर्षातील आमच्या कार्यक्रमांना सुरुवात होत आहे. या वर्षातील पहिल्या व्याख्यानासाठी आम्ही अलाहाबाद विद्यापीठाच्या विद्यार्थी संघटनेची पहिली महिला अध्यक्ष रिचा सिंग हिला बोलावले आहे. रिचा अत्यंत धाडसी, संवेदनशील कार्यकर्ती असून फॅसिस्ट संघटनांच्या धमक्यांना न जुमानता ती विद्यार्थ्यांच्या, सर्वसामान्यांच्या हितासाठी कार्यरत आहे.",
						"रिचा एमफिल गोल्डमेडलिस्ट आहे. तिने 2008 मध्ये स्त्री मुक्ती संघटनेची स्थापना केली. हिंदी पट्ट्यातील पुरुषसत्ताक व्यवस्थेशी झुंझ देत आणि हिंदुत्ववादाच्या लाटेला तोंड देत तिने स्वतंत्र उमेदवार म्हणून अलाहाबाद विद्यापीठाची विद्यार्थी निवडणूक लढवली. अलाहाबाद विद्यापीठातील विद्यार्थी निवडणुकांवर कायम मुख्य प्रवाहातील राजकीय पक्षांचा आणि धनशक्तीचा प्रभाव राहिला आहे, जिथे विद्यार्थी संघटनांचे कार्यकर्ते उघडपणे पक्षाचे नाव घेऊन कायद्यांची मोडतोड करतात, जिथे प्रचारादरम्यान गुंड विद्यार्थी पिस्तुले नाचवतात, विरोधी संघटनांच्या विद्यार्थी कार्यकर्त्यांना धमक्या देतात, त्यांच्यावर हल्ले चढवितात, अशा ठिकाणी रिचाने विद्यार्थी संघाच्या अध्यक्षपदाची निवडणूक लढविली. रिचाला उमेदवारी अर्ज मागे घेण्यासाठी अनेकदा धमक्याही देण्यात आल्या. पण या धमक्यांपुढे न झुकता तिने लोकशाही मार्गाने निवडणूक लढवली आणि ती जिंकूनही दाखवली. कट्टरतावादी संघटनांच्या कार्यकर्त्यांनी तिच्यावर अनेकदा आरोपांची चिखलफेकही करण्याचा प्रयत्न केला. पण या संकटांनाही तोंड देत सावित्रीमायची ही लेक खंबीरपणे उभी आहे. संविधानातील समतेची मूल्ये आणि लोकशाहीप्रती निष्ठा असलेल्या नव्या पिढीचे प्रतिनिधित्व करणाऱ्या या कार्यकर्तीला ऐकण्यासाठी जरूर या..."
					]
	}